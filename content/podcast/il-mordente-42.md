---
title: "Meno format e più progetti di vita"
date: 2019-10-15T012:00:20+02:00
numero: "42"
slug: "il-mordente-42"
description: "Puntata 42 del podcast Il Mordente, registrato da Riccardo Palombo. Ecco il mio talk al Festival del Podcasting 2019 dal titolo: niente format e più progetti di vita."
featured_image: "v1571129171/Podcast/il-mordente-42.jpg"
podcast: current-menu-item
---

<a class="spreaker-player" href="https://www.spreaker.com/episode/19514704" data-resource="episode_id=19514704" data-width="100%" data-height="200px" data-theme="light" data-playlist="false" data-playlist-continuous="false" data-autoplay="false" data-live-autoplay="false" data-chapters-image="true" data-episode-image-position="right" data-hide-logo="false" data-hide-likes="false" data-hide-comments="false" data-hide-sharing="false" data-hide-download="true">Ascolta "Meno format e più progetti di vita - Il mio talk al Festival del Podcasting 2019 (e altre cose)" su Spreaker.</a>

Ne Il Mordente 42, di ritorno dal <strong>Festival del Podcasting 2019</strong>, ecco la registrazione del mio speech (ma come devo chiamarlo: discorso? talk? intervento? monologo?). Ho parlato di quello che considero l'approccio migliore per proporre un podcast: l'esistenzialismo. 

Ho raccontato la mia esperienza fin qui e ho preso spunto da due messaggi arrivati da voi utenti: un commento YouTube; un <mark>vocale che mi rende orgoglioso</mark> di essere il destinatario. Ci sono molte differenze tra la community YouTube e quella podcast: la prima appartiene ad un social network; la seconda è formata da utenti soli. Ma io credo che valga la pena provare a mischiarle per ambire a quel miglioramento personale che assicura la crescita, intesa come cambiamento e integrazione, necessaria per parlare davvero a tutti, per <strong>essere una voce unica</strong>. Nei 10 minuti finali, cito Giorgio Manganelli (il libro di cui parlo è nei link sotto) ed i suoi "libri comprati e non letti ma tenuti in libreria", e cerco di spiegare perché questo settore ha bisogno di meno format e più progetti di vita.

Ne il "Discorso dell'ombra e dello stemma" scrive:

> _"[...] Ma se il libro non lo leggi, che senso avrà mai che se ne stia nella tua biblioteca? E tu stesso lo dici: forse non lo leggerò mai, magari un giorno lo regalerò. E no, quest’ultima facezia me la fate dire voi, io i libri acquistati non letti, forse non mai letti, nemmeno li presto. Essi mi servono. Servono a che? Servono grazie alla naturale attività magica e umbratile e stemmica che un libro esercita. Un libro lo si compra con animo che suppongo simile a quello con cui si dipingevano bovi e capri nelle caverne paleolitiche. Una mucca dipinta non si munge né si mangia, ma è la mucca, cosa che non è consentito ad alcuna altra mucca. E così il libro non letto, acquistato e depositato sugli scaffali, è il libro. Acquistare un libro ha un effetto nervino che nessun altro gesto può avere; è una scelta del tutto onirica, isterica, fantastica, e suppone un progetto di vita, e naturalmente più libri possono alludere a più progetti di vita. [...]"_

La puntata inizia con aggiornamento sull'umore, sulla corsa, sul perché chi viene da Varese apprezza il castello Sforzesco. Insomma, solite cose. Per oggi è tutto. Buon ascolto! Continuate pure ad inviarmi messaggi vocali su Telegram o Whatsapp al numero <strong>351 8516089</strong>, oppure a scrivermi una e-mail dal modulo contatti di questo sito. Non esagerate con la lunghezza dei vocali. Andate al punto.

### Consiglio:
<ul>
<li><a class="text-info" href="https://amzn.to/2Saxfj8" target="_blank" rel="nofollow" title="Vedi il libro Discorso dell'ombra e dello stemma">Discorso dell'ombra e dello stemma</a> di Giorgio Manganelli.</li>
<li><a href="https://amzn.to/2ZQtMik" target="_blank" rel="nofollow" title="Vedi il libro Norme per la redazione di un testo radiofonico">Norme per la redazione di un testo radiofonico</a> di Carlo E. Gadda.</li>
</ul>