---
title: "Carnemonìa"
date: 2019-11-25T07:00:20+02:00
numero: "46"
slug: "il-mordente-46"
description: "Puntata 46 del podcast Il Mordente. Argomenti: NordVPN, la mia intervista a IABForum 2019, il MacBook Pro 16, la corsa con il metronomo, il perché del mettersi in proprio, il libro Cromorama. Autore: Riccardo Palombo"
featured_image: "v1574662335/Podcast/il-mordente-46.jpg"
podcast: current-menu-item
---

<a class="spreaker-player" href="https://www.spreaker.com/episode/20238654" data-resource="episode_id=20238654" data-width="100%" data-height="200px" data-theme="light" data-playlist="false" data-playlist-continuous="false" data-autoplay="false" data-live-autoplay="false" data-chapters-image="true" data-episode-image-position="right" data-hide-logo="false" data-hide-likes="false" data-hide-comments="false" data-hide-sharing="false" data-hide-download="true">Ascolta "Carnemonìa (o, nero di mummia)." su Spreaker.</a>

Ho registrato <strong>Il Mordente 46</strong> parlando a braccio per quasi quaranta minuti; poi ho cambiato idea e ne ho fatto un podcast spezzettato di diciassette. E credo che questa sensazione di incoerenza si senta parecchio. Ma va bene così, perché dove è scritto che serve per forza un filo? O non posso io, dalla pesantezza dei miei quasi-quaranta-anni, usare l'attrezzatura che mi ritrovo a casa (e, in questo periodo, è tanta roba) per registrare e poi proporre un audio storto, come mi va di dire?

Ma comunque eccomi qua ad anticiparvi di cosa si parla in questo mordente. A memoria: NordVPN, la registrazione audio di quel che ho detto a IABForum 2019, il <strong>MacBook Pro 16</strong>, i microfoni del MacBook Pro da 16 con una bella prova di registrazione in diretta, la corsa con il metronomo, il perché del mettersi in proprio, le scapole degli altri. E sicuramente altro che adesso mi sfugge. Anzi, no, eccolo qua: del <strong>nero di mummia</strong>.

<mark>«Accanto ai pigmenti più noti, accanto alle terre rare e alle pietre macinate, alcuni pittori sono soliti comprare una sostanza scura, tanto costosa quanto macabra: si tratta della riduzione in polvere di mummie egizie, il cui contrabbando risale in Occidente ai tempi delle crociate. La chiamano "carnemonìa", nome che ne rivela l'origine umana e mortuaria, e il suo successo cresce nei secoli tanto che viene commercializzata addirittura come farmaco, da ingerire o da annusare, in maniera simile al tabacco.»</mark>

È tratto da Da <em>Cromorama</em>, di Riccardo Falcinelli. C'è un link più in basso. 

Poi. La promozione dello sponsor di questa puntata è in linea con i tempi moderni. In una settimana nella quale non si parlerà altro che di Black Friday, uno <strong>sconto del 70%</strong> sul piano triennale di NordVPN, con un mese gratuito in omaggio, non è male. E c'è di peggio, dai. Ma prima di lasciarvi a cose scritte meglio di questa mia bozza, ringrazio quel ragazzo che l'altro giorno [ha riconosciuto la mia reticenza](https://riccardo.im/recensioni/surface-laptop-3/#comment-4699876586 "Commento di Liquid a Surface Laptop 3") dallo spammare link di affiliazione durante questi giorni di offerte. Qualcuno l'ha notato! Ma se siete di buon cuore e volete passare dal mio link prima di comprare ogni-cosa-su-amazon, vi sarò debitore. Trovate il banner a destra o sotto, che siate su PC o su smartphone.

È tutto. Come al solito potete mandare un messaggio vocale (o di testo, se siete ~~timidi~~ introversi) al <strong>3518516089</strong> su Whatsapp o Telegram. I messaggi servono per chiedere spiegazioni, proporre argomenti, restare in contatto. Se volete, possiamo restare in contatto. Seguono i consigli di questa settimana.

### Consiglio:
<ul>
<li>L'offerta di <a href="https://nordvpn.org/palombo" target="_blank" rel="nofollow noopener" title="Offerta NordVPN -70% Palombo">NordVPN</a> con il codice: PALOMBO.</li>
<li><a href="https://omny.fm/shows/iab-podcast/il-punto-di-arrivo-riccardo-palombo-blogger" target="_blank" rel="nofollow noopener" title="Riccardo Palombo a IAB Forum 2019">Il punto di arrivo</a>, il mio intervento a IAB Forum 2019.</li>
<li>Il libro <a href="https://amzn.to/33z9VSV" target="_blank" rel="nofollow noopener" title="Vedi il libro Cromorama">Cromorama</a>, di Riccardo Falcinelli.</li>
</ul>