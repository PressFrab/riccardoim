---
title: "Date noia ai piccioni come fanno i cani al parco"
date: 2019-07-20T04:16:26+02:00
numero: "35"
slug: "il-mordente-35"
description: "Ne Il Mordente 35 si parla di osteopatia, delle Canon G5X e G7X presentate a Cortona On The Move, e del mio speech a Campus Party Italia."
featured_image: "v1563564449/Podcast/il-mordente-35.jpg"
podcast: current-menu-item
---

<a class="spreaker-player" href="https://www.spreaker.com/episode/18582749" data-resource="episode_id=18582749" data-width="100%" data-height="200px" data-theme="light" data-playlist="false" data-playlist-continuous="false" data-autoplay="false" data-live-autoplay="false" data-chapters-image="true" data-episode-image-position="right" data-hide-logo="false" data-hide-likes="false" data-hide-comments="false" data-hide-sharing="false" data-hide-download="true">Ascolta "Date noia ai piccioni come fanno i cani al parco." su Spreaker.</a>

Il Mordente 35 è anzitutto un: - "Buon weekend!". E poi è anche un: - "Grazie!", perché leggere l'articolo abbinato ad un podcast nel bel mezzo di luglio non è cosa da tutti. Quindi complimenti per essere arrivati fin qua. E per aver sopportato questo strano titolo (il suo senso è: insistete, non mollate). La puntata che state per ascoltare (o che state cercando di approfondire) gira attorno alla mia esperienza a Cortona per il festival di fotografia internazionale <strong>Cortona On The Move 2019</strong>. Un viaggio istruttivo, quasi un corso di efficacia creativa, dal quale esci con l'idea di rivedere certe priorità lavorative per fare spazio a foto migliori, a video diversi.

Nel mezzo, una presentazione delle nuove compattine <strong>Canon PowerShot G5X Mark II e G7X Mark III</strong>. Sono simili ma non identiche. G5X è più consigliata: ha una resa fotografica migliore (più nitida a massima apertura, meno distorta nel grandangolo), un corpo più ergonomico, e un fenomenale mirino ad estrazione meccanica. La G7X ha il vantaggio del jack microfonico e di funzioni software come le dirette YouTube via Wi-Fi (con alimentazione continua - se si acquista il suo adattatore) e l'orientamento verticale per i video Instagram. Negli anni, queste piccole camere hanno aggiunto alla semplicità e alla velocità di sempre tanta qualità. Saranno disponibili da settembre in Italia con prezzi nella fascia degli 800 / 900 euro. Listini così sono una discriminante ma non credo serva ricordarvi di aspettare che le offerte e le promozioni facciano il loro lavoro prima di valutare l'acquisto.

Infine: corsa, con la lode all'osteopata che mi ha rimesso in piedi (Massimiliano Mariani, centro Kyros, Roma; potete contattarlo allo 0645508453 oppure cercare il suo studio su Google); informatica, con i prodotti che ho in prova; MacBook Pro, gimbal e tastiere, ovvere le recensioni a cui sto lavorando; e <strong>Campus Party 2019</strong>, con altri dettagli sull'argomento del mio discorso. Speriamo bene.

Potete mandare un messaggio vocale (o di testo, se siete ~~timidi~~ introversi) al <mark>3518516089</mark> su Whatsapp o Telegram. I messaggi servono per chiedere spiegazioni, proporre argomenti, restare in contatto. Se volete, possiamo restare in contatto.

## Link utili
<ul>
<li><a href="https://amzn.to/2WSxTnQ" target="_blank" rel="nofollow" title="Vedi il libro Lezioni di letteratura">Lezioni di letteratura</a> di Vladimir Nabokov.</li>
<li><a href="https://italia.campus-party.org/cpit3-community-partner/" target="_blank" rel="nofollow" title="Registrati al Campus Party 2019">Campus Party Italia 2019</a> - ultimi biglietti gratuiti.</li>
<li><a href="https://www.canon.it/press-centre/press-releases/2019/07/powershot-g5-g7-x-mark-ii-iii/" target="_blank" rel="nofollow" title="Canon G5X Mark II e G7X Mark III ufficiali">Le nuove PowerShot G5X e G7X</a> sul sito Canon.</li>
</ul>