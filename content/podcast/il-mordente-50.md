---
title: "I migliori libri del 2019"
date: 2019-12-19T14:40:20+02:00
numero: "50"
slug: "il-mordente-50"
description: "Puntata 50 del podcast Il Mordente. Argomenti: Five Fingers, Assisi, corsa, mezza maratona, Boolean Careers, libri, letteratura e tech.is.it. Autore: Riccardo Palombo"
featured_image: "v1576760673/Podcast/il-mordente-50.png"
podcast: current-menu-item
draft: true
---

<a class="spreaker-player" href="https://www.spreaker.com/episode/20946605" data-resource="episode_id=20946605" data-width="100%" data-height="200px" data-theme="light" data-playlist="false" data-playlist-continuous="false" data-autoplay="false" data-live-autoplay="false" data-chapters-image="true" data-episode-image-position="right" data-hide-logo="false" data-hide-likes="false" data-hide-comments="false" data-hide-sharing="false" data-hide-download="true">Ascolta "I migliori libri del 2019." su Spreaker.</a>

Il Mordente 50 è la puntatona di fine anno. La immagino un podcast diviso a metà: primo tempo sulle prospettive 2020, sulla mezza maratona corsa ad Assisi, sulla scoperta delle **Five Fingers**. E una seconda parte concentrata sui libri, sulle migliori letture di quest'anno, su quegli argomenti che ci hanno portato fin qua. <mark>Ho selezionato 23 testi</mark>, e ne ho lasciati fuori altrettanti. Alla lista mancano tutti gli ebook: è uno degli svantaggi del non essere in libreria (e preferisco il cartaceo anche per questo), che poi è anche il loro minore impatto nel lungo periodo, quel non essere lì con gli altri che me li fa quasi dimenticare. 

In mezzo c'è la nuova promozione dei ragazzi di Boolean: si chiama **Money Back**, e sarà valida da febbraio 2020. Vi assicura un rimborso completo (100%) se non riuscite a trovare un lavoro dopo aver frequentato il corso. Ascoltate la puntata per farvi un'idea e poi approfondite i termini e le condizioni nel loro <a href="https://www.boolean.careers/" target="_blank" rel="noopener" rel="nofollow" title="Vai al sito di Boolean">sito ufficiale</a>. Non dimenticate di citarmi! Dite ai ragazzi che siete ascoltatori de Il Mordente ed avrete 200 euro di sconto.

Ora che il progetto [tech.is.it](/podcast/il-mordente-49/ "Vi presento tech.is.it") è almeno avviato (sto montando la prima puntata del nuovo podcast proprio adesso, dal treno, e da domani inizierò a mettere gli occhi sul <strike>famoso</strike> fumoso video che aprirà la versione video - del tutto diversa, fidatevi), posso tornare a coccolare il mio mordente. Che in parte significa anche coccolare voi. Riportare la community alla base delle mie idee (e non al centro, quello spetta a me) è la prima promessa per il 2020. E tra qualche giorno vi dirò come sarà possibile partecipare attivamente a tutto questo. È tutto, torno al montaggio audio. Tutti i libri citati nella puntata sono nella [sezione libri](/libri/ "Vai alla sezione Libreria").