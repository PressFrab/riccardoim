---
title: "Canon G7X Mark III"
date: "2019-08-29T12:23:06+02:00"
recensioni: current-menu-item
slug: "canon-g7x-mark3"
immagine_testa: "https://res.cloudinary.com/rim/image/upload/w_auto,c_scale,q_auto,f_auto/v1566984083/recensioni/canon-g7x-mark3.jpg"
description: "Recensione a Canon PowerShot G7C Mark 3 di Riccardo Palombo. Video e scatti di prova."
categoria: "1"
rating: "3.5"
brand: "Canon"
jquery: "1"
layout: canon-g7x-mark3
video: https://www.youtube.com/embed/JbL2Cgdlw7Q
sommario: ""
typed1: "^3000"
typed2: ""
typed3: ""
typed4: ""
---

Vi è piaciuto il timelapse sopra? Potete avere filmati del genere, fino ai 4K 29.97 fps, con una Canon PowerShot G7X Mark III, un punto di appoggio, e un bel cielo stellato da riprendere. Potete ottenere un effetto meritevole anche senza puntare la stella polare (serve ad avere l'effetto "stelle a cerchio" e viene raccomandato in ogni tutorial sul nightlapse; ma voi fregatevene quando non vedete il Nord) e anche senza alimentare la Canon con un cavo USB-C ed una Power Bank (però se usate la batteria assicuratevi che sia carica al 100% perché c'è il rischio, e mi è successo due volte, di perdere tutto se non resta un po' di energia alla fine).

SCHEDA TECNICA

SensoreCMOS 1 pollice 3:2 / 20.1 MPX Obiettivo24 - 100 mm / Zoom ottico 4.2x / F1.8 - 2.8 Video4K 29.97 fps / FHD 120 fps / HD 50 fps Ottica11 elementi in 9 gruppi StabilizzazioneShift-type obiettivo / Intelligent IS 5 assi MonitorLCD 3'' touch / Inclinabile 180° ConnettivitàWi-Fi n 2.4 GHz / BT / MicroHDMI / USB-C (Power Delivery) Batteria1250 mAh 3.6V / Canon NB-13L Dimensioni105.5 x 60.9 x 41.4 mm / 304 grammi AltroCPU DIGIC 8 / Flash / Jack audio 3.5 mm / Streaming Live YouTube / Riconoscimento video verticali

Come si fa

Non dovete nemmeno star lì a guardare l'universo che vi culla. Fa tutto la G7X Mark III: scatta una foto ogni 15 o 30 secondi con le impostazioni che avete scelto, e la mattina dopo vi fa trovare il video nella scheda SD. L'unica maestria è nel regolare bene l'esposizione, ma di solito si tratta di scurirla un po' con la ghiera. A questo punto potete prendere e condividere sui social (ma attenzione al trasferimento in Wi-Fi su smartphone con l'app Canon Camera Connect perché l'impostazione predefinita comprime i video) oppure mettere da parte, farne altri, e poi montare tutto con una musica indie-folk come ho fatto io.

Questa meraviglia software corrisponde al nome di Filmato stelle time-lapse, ed è una delle "scene" della modalità "Scena" (SCN sulla ghiera dei modi) della Canon G7X Mark III. Ci sono altre opzioni dedicate alla fotografia notturna di un cielo stellato ma scattano foto, non video; sono immagini con traiettorie delle stelle più o meno evidenti, ottenute con tempi di esposizione lunghi oppure con l'unione di tanti scatti. Ma sono foto, già detto, non video. Belle, per carità: guardate sotto.

FIG. 2. Canon PowerShot G7X Mark III: modalità cielo stellato (120 minuti).

Potete scaricare l'originale in .JPG (sono quasi 13 mega) dal canale Telegram e farvi un'idea della resa nella familiarità del vostro monitor. Purtroppo sono un idiota e ho cancellato il RAW. Ho caricato contenuti simili su Instagram per tutto agosto e poi un giorno ho formattato la SD senza motivo. Bah! Voglio precisare che si tratta di prove, le mie prime prove con questa camera e con lo startrail: non pretendete un lavoro professionale. Però avvertitemi se ci tirate fuori uno sfondo per desktop o per smartphone - come hanno fatto i ragazzi di motionwall.it.

Conclusioni

La compattina di Canon ha altre comodità. Ci sono modelli con ottiche più nitide e con un'ergonomia migliore; la PowerShot G5X Mark II che ho visto a Cortona On The Move, per esempio. Ma questa ha il suo senso: è una via di mezzo tra lo smartphone e una mirrorless più strutturata. Basta il jack audio da 3.5 mm a farla preferire a chi deve registrare e documentare con video, o servizi per siti web o LIVE YouTube (c'è una modalità apposita indipendente dallo smartphone), ma anche i video in verticale di Instagram e Facebook (la macchina riconosce l'orientamento e salva il filmato nel modo corretto). Io la porterò ad IFA 2019 di Berlino per le foto e per gli eventi. E continuerò ad usarla collegata al mio casco per riprese POV perché sembra fatta apposta.

Canon G7X Mark III è appena uscita in Italia. La trovate ovunque, anche su Amazon.